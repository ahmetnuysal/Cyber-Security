# ISSAF Raporlama Adımları
---
> ### 1. Bilgi Toplama
 Amaç, hedef sistem hakkında olabildiğince detaylı bilgi toplamaktır. Bu bilgiler firma hakkında olabileceği gibi firma çalışanları hakkında da  olabilir.
> ### 2. Ağ Haritalaması
 Amaç hedef sistemin ağ yapısının detaylı belirlenmesidir. Açık sistemler ve üzerindeki açık portlar, servisler ve servislerin hangi yazılımın hangi sürümü olduğu bilgileri, ağ girişlerinde bulunan VPN, Firewall, IPS cihazlarının belirlenmesi, sunucu sistemler çalışan işletim sistemlerinin ve versiyonlarının belirlenmesi ve tüm bu bileşenler belirlendikten sonra hedef sisteme ait ağ haritasının çıkartılması Ağ haritalama adımlarında yapılmaktadır. Ağ haritalama bir aktif bilgi toplama yöntemidir. Ağ haritalama esnasında hedef sistemde IPS, WAF ve benzeri savunma sistemlerinin olup olmadığı da belirlenmeli ve gerçekleştirilecek sızma testleri buna göre güncellenmelidir.
> ### 3. Zafiyet Analizi
 Bu sürecin amacı  belirlenen hedef sistemlerdeki açıklıkların ortaya çıkarılmasıdır. Bunun için sunucu servislerdeki bannerler ilk aşamada kullanılabilir. Ek olarak birden fazla zayıflık tarama aracı ile bu sistemler ayrı ayrı taranarak oluşabilecek false positive oranı düşürülmeye çalışılır. Bu aşamada hedef sisteme zarar vermeycek taramalar gerçekleştirilir.
> ### 4. Sisteme Sızma
 Belirlenen açıklıklar için POC kodları/araçları belirlenerek denelemeler başlatılır. Açıklık için uygun araç yoksa ve imkan varsa ve test için yeteri kadar zaman verilmişse sıfırdan yazılır. Genellikle bu tip araçların yazımı için Python, Ruby gibi betik dilleri tercih edilir. Bu adımda dikkat edilmesi gereken en önemli husus çalıştırılacak exploitlerden önce mutlaka yazılı onay alınması ve mümkünse lab ortamlarında önceden denenmesidir.
> ### 5. Yetkilendirme
 Sızma sürecinde amaç sisteme bir şekilde giriş hakkı elde etmektir. Bu süreçten sonra sistemdeki kullanıcının haklarının arttırılması hedeflenmelidir. Linux sistemlerde çekirdek (kernel) versiyonunun incelenerek priv. escelation zafiyetlerinin belirlenmesi ve varsa kullanılarak root haklarına erişilmesi en klasik hak yükseltme adımlarından biridir. Sistemdeki kullanıcıların ve haklarının belirlenmesi, parolasız kullanıcı hesaplarının belirlenmesi, parolaya sahip hesapların uygun araçlarla parolalarının bulunması bu adımın önemli bileşenlerindendir. Hak Yükseltme adımında amaç edinilen herhangi bir sistem hesabı ile tam yetkili bir kullanıcı moduna geçişttir.(root, administrator, system vs)
> ### 6. Diğer Ağlara Sızma
 Erişim yapılan sistemlerden şifreli kullanıcı bilgilerinin alınarak daha hızlı bir ortamda denenmesi.  Sızılan  sistemde sniffer çalıştırılabiliyorsa  ana sisteme erişim yapan diğer kullanıcı/sistem bilgilerinin elde edilmesi. Sistemde bulunan çevresel değişkenler ve çeşitli network bilgilerinin kaydedilerek sonraki süreçlerde kullanılmasıdır. Linux sistemlerde en temel örnek olarak grep komutu kullanılabilir. ```grep parola|password|sifre|onemli_kelime -R /```
> ### 7. Erişimi Sürdürme
Sisteme girildiğinin başkaları tarafından belirlenmemesi için bazı önlemlerin alınmasında fayda vardır.  Bunlar giriş loglarının silinmesi, çalıştırılan  ek proseslerin saklı olması , dışarıya erişim açılacaksa  gizli kanalların kullanılması(covert channel), backdoor, rootkit yerleştirilmesi vs.
> ### 8. İzleri Silme
 Hedef sistemlere bırakılmış arka kapılar, test amaçlı scriptler, sızma testleri için eklenmiş tüm veriler not alınmalı ve test bitiminde silinmelidir
> ### 9. Raporlama
Raporlar ne kadar açık ve detaylı/bilgilendirici olursa müşterinin riski değerlendirmesi ve açıklıkları gidermesi  de o kadar kolay olur. Testler esnasında çıkan kritik güvenlik açıklıklarının belgelenerek sözlü olarak anında bildirilmesi test yapan takımın görevlerindendir. Bildirimin ardından açıklığın hızlıca giderilmei için çözüm önerilerinin de birlikte sunulması gerekir. Ayrıca raporların teknik, yönetim ve özet olmak üzere üç  farklı şekilde hazırlanmasında fayda vardır. Teknik raporda hangi uygulama/araçların kullanıldığı, testin yapıldığı tarihler ve çalışma zamanı,  bulunan açıklıkların detayları  ve açıklıkların en hızlı ve kolay yoldan giderilmesini amaçlayan tavsiyeler bulunmalıdır. 
